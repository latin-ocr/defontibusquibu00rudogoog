Fontes uariae historiae quam claudius Aelianus Praene·
stinus composuit in duas rationes disseri possunt.

Aelianus enim quamuis multorum scriptorum reliquias solus
seruauerit ct non pauca tradat quae ad antiquitatem cognoscen-
dam magni momenti sint, propterea quod eos quorum auctori-
tate nisus est reticere solet, fructum nobis praebet pro copia
rerum narratarum minorem. Iam uero si cui forte contigerit, ut
unamquamque narratiunculam primo cuique auctori restituat,
utilitate eum si non parem, at certe similiorem reddet Athenaeo
Diogeniquc Laertio et libros quibus fragmenta scriptorum Grae-
corum comprehensa sunt haud tenui incremento augebit.

Sed ipse> sibi consulat, si quis fontes remotiores uariae
historiae indagare aggredietur. Ego proximos Aeliani auctores,
quibus ipse usus sit, hac dissertatione eruere conabor.

I. Dc Claudii Aeliani temporibus.

Eum Aelianum qui librum de instruenda acie Hadriano
, nuncupavit diuersum esse ab Aeliano sophista, cuius uariam
historiam et libros de animalibus habemus, Henricus Valesius ¹)
manifestis fulsit argumentis. Valesii sententiam Iacobus Perizo-
nius 2) ipsc nescius amplexus, ut uitam Claudii Aeliani sophistae
Alexandri Severi temporibus assignet, tribus documentis utitur.
Atque primum quidem Philostratum temporis ordinem secu·
tum uitas sophistarum conscripsisse demonstrat; in quarum
serie fere ultimas esse Philisci, Aeliani, Heliodori, Aspasii;

1) Emendatt.V p. 121.
2) Praei. ud Ael. uar. hist. p. XIX sqq. in G. Kuehnii edit. uar. hist.
Lips. 1780 (praelatio quae iu editione Perizouii ipsa est notatione pugi·

narum caret).
1*

 

